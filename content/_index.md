---
title: Jarní konference EurOpen.cz 2025
type: home
description: 57. konference EurOpen.cz 26.-28. května 2025 Brandýs nad Labem
---

{{< blocks/cover title="Jarní konference EurOpen.cz 2025" image_anchor="top" height="auto" >}}
<a class="btn btn-lg btn-primary me-3 mb-4" href="https://europen.zcu.cz/Anot/57/57poz.pdf">
  Pozvánka/program (PDF)
</a>
<a class="btn btn-lg btn-secondary me-3 mb-4" href="https://form.simpleshop.cz/2lE8b/buy/">
  Přihlásit se
</a>
<p class="lead mt-3 mb-3 fw-bold">
26.-28. května 2025 Brandýs nad Labem
</p>
<p class="lead mt-3 mb-3 fw-bold">
Programovací jazyky, vývoj software a programovací techniky
</p>
<p class="lead mt-3 mb-3">
Z úvodníku Pavla Šimerdy: Už dlouho jsem chtěl uspořádat konferenci na téma programovacích jazyků, a když nikdo neprotestoval, vzal jsem si program letošní konference na hrb a začal se shánět po přednášejících... </p>
{{< /blocks/cover >}}

{{% blocks/lead color="primary" %}}
**Programovací jazyky se mění, máme pro vás dva dny přednášek lidí, kteří o tom hodně ví.**
{{% /blocks/lead %}}

{{% blocks/section %}}

Program konference
{.h1}
Program včetně podrobných anotací jednotlivých přednášek je k dispozici v pozvánkce viz tlačítko výše. Nejlepším způsobem jak získat rychlou představu je úvodní slovo předsedy programového výboru.

Úvodní slovo předsedy programového výboru
{.h2}
**Milí přátelé EurOpenu!**

Zaměření letošní konference jsme upekli v Hotelu Mědínek v Kutné Hoře. Už dlouho jsem chtěl uspořádat konferenci na téma programovacích jazyků, a když nikdo neprotestoval, vzal jsem si program letošní konference na hrb a začal se shánět po přednášejících, kteří by dobře zapadli jak do domluveného konceptu, tak do charakteru konference. Některé z přednášejících ostatně už znáte z let minulých.

Měl jsem představu, že se podíváme na současný stav programovacích jazyků, nástrojů a dalších souvisejících témat. Tak jedna z prvních nabídek přednášky byla na téma Cobol a Mainframe. Protože jsem už Davida slyšel na toto téma mluvit v rámci programátorských večerů, které jsme v době pandemie Covid-19 s malou skupinou lidí zavedli na platormě Clubhouse a později přesunuli na Discord, věděl jsem, že tohle na EurOpen chceme.

Pak přišly nabídky přednášek o programovacích jazycích Modula-2, Lisp a APL, a to už jsem si říkal, jestli to s tou archeologií trochu nepřeháníme. Trochu to zachránila Hanička, která věrně zastupuje naši zemi a progresivní směr při tvorbě nových verzí programovacího jazyka C++, kterému už taky pomalu táhne na půlstoleté jubileum, a Matějčík s Pythonem a Rustem.

Aby i letošní program zůstal dostatečně pestrý, proložíme to tématy z bezpečnosti, operačních systému, radarové techniky, použití informatiky ve výuce školních dětí a v pondělí večer si místo tradiční netechnické přednášky něco z těch dětských hraček a učebních pomůcek představíme a především vyzkoušíme.

Věřím, že se vám letošní program bude líbit, a že společně najdeme zajímavé nosné téma pro další běh naší tradiční konference. Ostatně jsem tu vlastně benjamínek, když jezdím s přestávkami od roku 2010, zatímco EurOpen je tu s námi už od roku 1988. Těšíme se na vás!

*Pavel Šimerda*


Formát konference
{.h2}
- **Pondělí** *přednáškové bloky od 9 do 17h*, poté večeře a večerní (netechnická) přednáška. Je **možno přijet v neděli** večer a účastnit se neformálního setkání u večeře a vyhnout se rannímu cestování.
- **Úterý** *přednáškový blok od 9 do 13h*, poté oběd a následuje práce v sekcích. Ta je příležitostí pro navazování neformálních kontaktů i *aktivní odpočinek* v okolí. Rezervována je ve 14:30 *prohlídka kostelů ve Staré Boleslavi (Bazilika Nanebevzetí Panny Marie, bazilika svatého Václava a kostel svatého Klementa*).
- **Středa** *tutorial od 9 do 12h* **Bezpečné programování: Jak využít vlastnosti programovacího jazyka** (Pavel Šimerda).

Konference proběhne od **pondělí 26. května do středy 28. května** v [Brandýse nad Labem](https://cs.wikipedia.org/wiki/Brand%C3%BDs_nad_Labem-Star%C3%A1_Boleslav) v <a href="https://www.sportcentrumbrandys.cz/">Sportcentru Brandýs</a>.

Programový výbor
{.h2}
**Pavel Šimerda**, Jiří Sitera, Pavel Růžička, Zdeněk Šustr

{{% /blocks/section %}}


{{% blocks/section %}}
Jak se přihlásit?
{.h1}
Stisknutím tlačítka "přihlásit se" se otevře přihláška. V případě jakýchkoliv dotazů či speciálních potřeb se nám prosím ozvěte viz kontakty níže. Děkujeme a těšíme se na viděnou.

<a class="btn btn-lg btn-primary me-3 mb-4" href="https://form.simpleshop.cz/2lE8b/buy/">
  Přihlásit se
</a>

{{% /blocks/section %}}

{{% blocks/section color="white" %}}

**Jaký je kontakt na organizátory konference?**
Hlavní kontakt je: Anna Šlosarová, EurOpen.CZ, Univerzitní 8, 306 14 Plzeň, telefon 377 632 804, email europen@europen.cz, ostatní kontakty jsou v patičce této stránky. IČO: 61389081, sdružení EurOpen.CZ není plátcem DPH.

**Jaká je cena konference?**
Cena se skládá z vložného a nákladů na stravu a ubytování. Základní **vložné je 2450 Kč** na konferenci a 400 Kč na tutorial. Podrobnější informace následují. Vložné na konferenci: včasné členové 2200 Kč a nečlenové pak 2450 Kč. Po vypršení včasného přihlášení je vložné členové 2400 Kč a nečlenové pak 2650 Kč. Náklady na ubytování jsou 700 Kč na den včetně snídaně. Stravování: oběd 175 Kč, večeře 150 Kč a občerstvení na přestávku 150 Kč. Včasná platba je do 12.5.2025 včetně.
Cena za prohlídku kostelů v úterý odpoledne je zcela zvlášť, 300 Kč na osobu v hotovosti na místě.

**Co je to tutorial?**
Tutorial je prakticky orientovaná část konference na konkrétní téma, která trvá typicky 3-4 hodiny. Počet účastníků je omezen, je třeba se přihlásit (navíc k vlastní konferenci). Tutorial má také vložné plus 400 Kč k vložnému konference.

**Lze se přihlásit pouze na jeden den?**
Ne, přihláška na konferenci je jen jedna zahrnující oba dny.

**Jaké jsou podmínky pro přednášející?**
Za přednášku náleží autorovi honorář ve výši 2500 Kč před zdaněním. Délka přednášky se očekává 30-50 minut.


{{% /blocks/section %}}
